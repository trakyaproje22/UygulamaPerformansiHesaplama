
Günlük bir bardak dahi olsa içilen alkolün, kanser riskini arttırdığını söyleyen doktorlar, mümkün olduğunca alkolden uzak durmak gerektiğini belirtiyorlar .
Amerikan Klinik Onkoloji Topluluğu yaptığı bir açıklamada, alkolün kanserin iki çeşidine bağlayan bir araştırma taslağını dile getirerek, Amerikalılara daha az içmeleri gerektiğini söyledi . 
Klinik Onkoloji Dergisi’nde yayınlanan açıklamada “ASCO, aşırı alkol tüketimine karşı topluluk olarak aktif şekilde karşı durmanın, kanseri önlemede önemli etkileri olacağına inanmaktadır” deniliyor .

İlk kez bir kuruluş, alkol ve kansere karşı bir duruş sergiliyor . 
Bu yaz iki önemli araştırma grubu, alkol kullanmanın (günde bir bardak şarap ya da bira bile olsa), menopoz öncesi ve sonrası göğüs kanseri riskini arttırdığını ortaya çıkarmıştı . 
Bu araştırmada bilim insanları dünya çapında yapılmış 119 çalışmayı inceleyerek, 12 milyon kadına ait verilerle 260.000 civarında meme kanserine ait verileri bir araya getirmişti .
Amerikan Sağlık ve İnsani Hizmetler birimi alkolü, insanlar için bilinen kanserojen maddelerinden biri olarak gösteriyor . 
Ulusal Kanser Enstitüsü’nün vurguladığı araştırmaya göre ne kadar çok alkol içerseniz, o kadar çok kansere yakalanma riskiniz artıyor . 
Fakat yinede vitrindeki şarapları lavaboya boşaltmadan önce hatırlatmakta fayda var; araştırmacılar her içtiğiniz bardağın, kansere yakalanma riskini arttırdığını söylemiyorlar .
