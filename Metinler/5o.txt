Fenerbahçe'nin hesapları inceleniyor 

Mali Suçları Araştırma Kurulu, Fenerbahçe kulübünün hesaplarını inceliyor. 
Hesap uzmanları, dinlemelerde geçen şike paralarının ödenip ödenmediğini araştırıyor. 

(MASAK) şike soruşturması dosyasının telefon kayıtlarında geçen paraların izini arıyor. 
Şike yapıldığı iddia edilen 19 maçın oynandığı döneme yoğunlaşan hesap uzmanlarının, kulübün mali işler görevlilerinden çok sayıda belge istedikleri belirtildi. 
MASAK'ın incelemesi sonucunda hazırlanıp şike soruşturmasını yürüten Savcı Mehmet Berk'e gönderilecek rapor, soruşturmanın seyri açısından büyük önem taşıyor. 
Savcı Berk, Futbol Federasyonu'na geçen sezon kulüplere ödenen para miktarını da sormuştu .