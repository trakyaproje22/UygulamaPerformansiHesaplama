
Yanardağ üzerinde lav hareketlerini kayda almak için kamerasını yarığa yerleştiren araştırmacı rehber, bir anda püsküren lavların içerisinde kalan kamerasını sağ salim kurtarmayı başardı . 
Lav yolculuğu esnasında kameranın kayıt yapmaya devam ettiği görüldü . 
Her ne kadar delicesine akmakta olan bu lav yığınlarını çöp yakma tesislerine çevirmek gibi bir imkanımız olmasa da, bazılarının bu yöndeki teşebbüslerini seyretmek de fena olmuyor hani . 
Hawai’de mütemadiyen akış gösteren lavların son örneklerinden biri ise, yapımcısının yok edilemezliğini ön plana çıkararak reklamını yaptığı GoPro kamerasıydı . 
PetaPixel’in bildirdiğine göre bu tip bir kamera 1.000 santigrat derecedeki lavlara karşı koymuş .
	
Kilauea EcoGuides adlı organizasyonun yönetici rehberi olan Erik Storm, GoPro kamerasını küçük bir yanardağ yarığının içine koyarak, çılgın ateşin bir nebze olsun görüntüsünü kaydetmek istemiş . 
Fakat yarıktan aniden püsküren lav, o an itibariyle koruyucu kabının içerisinde bulunan kamerasını kapıp götürmüş . 
Çılgın lav alevleri arasında akıp gitmekte olan kamerasına bakan Erik, kameranın gümbürtüye gittiğini düşünmüş . 
Her ne kadar kamera daha önceki kadar sağlam çalışmıyorsa da, bütünüyle yok olup gitmemiş olması da övgüye değer bir durum . 
Büyük ihtimalle kameranın üzerindeki plastik kaplama, kameranın lav yolculuğunu atlatmasını sağlayacak sağlamlıkta . 
Bu açıdan bakıldığında Erik’in şanslı olduğunu söyleyebiliriz.
